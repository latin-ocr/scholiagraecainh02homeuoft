LEMMATA GODIGIS VENETI 454 (A).

LEMMATA scholiorum saepe vel addidi vel ut ratio postulabat
mutavi praeeunte plerumque Bekkero. Nam lemmata codicis
plurima ita sunt conformata ut prima versus verba praescripta
sint, etiamsi scholiastae annotatio non ad haec, sed ad alia versus
verba spectaret. Lemmata ubique fere cum textu codicis con-
sentiunt, interdum tamen ab co discedunt ubi lemmata cum
scholiis suis ex codicibus transcripta sunt quorum in textu aliud
quid legebatur quam in textu codicis Veneti legitur, quod mani-
festum fit exemplis quale notavi in annotatione ad 2, 192. De
quo ut lectores ipsi iudicare possint, indicem lemmatum qualia
in codice Veneto leguntur secundum paginarum linearumque
huius editionis numeros composui labore quam fructu maiore.
Nam ubi lemmata scholiorum ab textu codicis Veneti discrepant
vix quidquam praebent quod non aliis quoque qui supersunt
codicibus satis sit testatum. Lemmata scholiis intermargina-
libus praescripta vel Bekkero vel mihi debentur, paucis exeeptis
locis (velut 2, 122. (παυροτέροισιῑ ὅτι-). 3, 158. 11, 688. 15, 45),
ubi lemmata in codice legi diserte monui in annotatione. Nam
scholia intermarginalia lemmatis ubique fere carent, quum non,
ut saepe marginalia, longius ab textu sint remota, sed iuxta
verba, ad quae spectant, scripta sint: de quo satis erit hic in
universum monuisse. Iudicem igitur lemmatum scholiorum
marginalium infra positum ita composui ut discrepantem tantum
ab editione mea codicis scripturam notarem, omitterem consen-
sum, nec lemmata in annotationibus memorata hic repetivi.

